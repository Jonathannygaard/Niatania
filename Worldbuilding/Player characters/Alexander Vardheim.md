![[Andy.png]]
- Class: Ranger
- **Rase:** Human **Alder:** 30 år **Hårefarge:** Kort brunt hår **Øyefarge:** Deep blue **Høyde:** 185 cm 

**Oppsummert bakhistorie:** Alexander Vardheim ble født i nord, blant rangers som voktet Grevskapet mot skrømter fra skyggene. Som gutt trosset han forbudet mot å følge de voksne i kamp, og hans ulydighet endte i tragedie: både landsbyen og hans egen far ble utslettet. Med farens bue i hånd og en livslang skyldfølelse på skuldrene, viet han livet til å bli skogens vokter – en skygge i mørket som jakter skrømter og holder Grevskapet trygt. Nå er Alexander ikke lenger gutten som ønsket å være mann – han er Skrømtvokteren i nord, en levende legende som sies å gli lydløst mellom trærne, og en bue slår ned som et lynnedslag i mørket.


Han ble født blant rangers i en menneske landsby nord i Grevskapet. En region plaget av skrømter og mørke vesener. Fra de første skrittene sine bar han en liten bue av tre, og før han lærte å lese, lærte han å spore rådyrspor i snøen, spenne en bue og hvordan bevege seg i mørkets dekke. I landsbyen var alle menn rangers, voktere av Grevskapet, og gutten lengtet etter å være en av dem. Han hatet å bli kalt gutt, hatet blikkene som sa: “Du er ikke klar ennå.” Så kom natten. En nabolandsby ble angrepet – ikke av menn, men av skrømter fra skyggene. Vesener som luktet av råte og kulde, med øyne som glødet i mørket. Mennene i hans egen landsby samlet seg – stramme i kjeven, buer spent, øyne mørke av vissheten om hva som ventet. Hans far dro Bulokebuen over ryggen, strenget med sener fra en eldgammel drage, og ga sønnen et maktfullt smil. Gutten ba om å få bli med. De lo, rufset ham i håret, og sa at dette var mennenes oppgave. Men gutten nektet å bli stående igjen. Han listet seg etter dem, liten og stille i skyggene. Han kom aldri frem som helt. Han kom inn i kaos. Skrik som fikk blodet til å fryse, kropper som vridde seg unaturlig, klør fryktfulle nok til å rive sjelen ut av en mann. Han frøs, lammet, til et av vesnene oppdaget ham. Øynene brant som syre gjennom mørket og fikk guttens blod til å fryse mens mørke skygger kriblet fram i sidesynet hans. En øredøvende stillhet omlukket guttens ører og vesenet labbet sakte mot ham med tunge skritt. Det velkjente suset fra hans fars bue skar gjennom stillheten som et lynnedslag fra blå himmel og skapningen falt tungt mot jorden. I neste øyeblikk kastet menn seg fra sine stillinger og dannet en mektig mur som skjermet gutten fra fare, inkludert faren. Flere falt for å dekke guttens flukt. Han løp. Han løp til bena sviktet, til lungene brant, og kastet seg inn i skogen hvor han lå sammenkrøllet under røtter og løv mens marerittvesenene jaget mennene gutten hadde ønsket å hjelpe. Timer gikk. Han skalv, hulket lydløst, for liten til å forstå, for redd til å reise seg. Da han endelig våget seg tilbake, ventet ikke triumf – bare stillhet. Nabolandsbyen var i ruiner. En tåke hvilte lavt over den blodvåte bakken, med sverd, buer og kropper spredd utover som et ekko av slaget. Da han kom hjem til sin egen landsby frøs han. Den sto åpen, som et bryst revet opp. Hus brant fortsatt svakt, og røyk steg i tunge skyer mot stjernene. Kroppene lå strødd som falne trær, og blant dem – hans egen far. Ansiktet var nesten ikke til å kjenne igjen. Mannen han en gang hadde fryktet, beundret og lengtet etter å speile, lå stivnet i evig mørke, med sin praktfulle Bulokebue fortsatt klemt i venstre hånd. Alt han hadde ønsket var å bli sett som en mann. Alt han fikk, var aske og blod. Og slik sto han alene, et barn uten hjem, en sønn uten foreldre, bærende på en sannhet som kvelte mer enn noen bue kunne bære: at han ikke bare hadde mistet alt – han hadde skyld i det hele. Han la tapet og skylden inn i å mestre alt hans far en gang hadde begynt å lære ham. Han ble ett med skogen, en vandrer mellom skygger, en vokter verdig hans fars arv. Han mestret sin fars Bulokebue som ble et vardelys for gjester i skogens mørke. Han lærte å puste med skogen, å drepe som vinden, og å leve uten å bli sett. Nå er han ikke lenger gutten som lengtet etter å bli en mann. Nå er han skyggen som vokter Grevskapet mot mørkets skrømter. Stillheten som en gang kvalte ham, er blitt hans våpen. Og slik går legenden om Skrømtvokteren av Grevskapet. Noen sier det bare er en vandrehistorie. Men den som har våget seg gjennom ruinene nord i Grevskapet etter solens fall, snakker om en bitter kulde som kribler seg opp ryggen og får hårene i nakken til å reise seg – som om usynlige øyne våker fra hver skyggelagte krok. Legenden forteller at lyden av lynnedslag i det fjerne, er den mektige Bulokebuen i Skrømtvokterens hånd som kjemper mot mørkets skapninger.